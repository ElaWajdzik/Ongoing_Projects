# Samobójstwa w Polsce – jak zmieniała się sytuacja w latach 1999–2024?

Spis treście:
* [Wprowadzenie - krótkie tło analizowanego tematu](#wprowadzanie)
* [Pytania, na które szukałam odpowiedzi](#kluczowe-pytania-na-które-szukałam-odpowiedzi)
* [Czy wiesz, że... Najciekawsze wnioski wyciągnięte z analizy](#czy-wiesz-że)
* [Przegląd przygotowanych wizualizacji](#przygotowane-wizualizację)
* [Szczegółowa analiza z wizualizacjami](#szczegółowe-omówienie-zagadnienia)

<br>

### Wprowadzanie

Jak wynika z [raportu WHO](https://www.who.int/news-room/fact-sheets/detail/suicide), każdego roku na świecie w wyniku samobójstwa życie traci ponad 720 tysięcy osób. Oznacza to, że **co 44 sekundy ktoś odchodzi z tego świata**. Problem samobójstw dotyka różnych grup społecznych, jednak szczególnie niepokojący jest wzrost wskaźników wśród młodych dorosłych. W grupie wiekowej 15–29 lat samobójstwo jest trzecią przyczyną śmiertelności (dane z 2021 roku). Każda próba samobójcza to tragedia, która dotyka nie tylko osoby podejmującej ten krok, ale również jej rodzinę i całą społeczność.

Według WHO, **główne przyczyny** skłaniające do odebrania sobie życia to:

* Problemy związane ze **zdrowiem psychicznym**,
* Wysoki **poziom stresu** życiowego,
* Utrudniony dostęp do **opieki psychiatrycznej**,
* Czynniki kulturowe i społeczne.

Obecnie WHO prowadzi globalny program na rzecz zdrowia psychicznego, którego celem jest zmniejszenie liczby samobójstw o 10% do roku 2030.

W Polsce, w sytuacjach kryzysowych, osoby potrzebujące wsparcia mogą skorzystać z następujących miejsc pomocy:
* **Telefon zaufania dla Dzieci i Młodzieży**: [116 111](https://116111.pl/)
* **Centrum wsparcia dla Osób Dorosłych w Kryzysie Psychicznym**: [800 70 2222](https://centrumwsparcia.pl/)

<br>

### Kluczowe pytania, na które szukałam odpowiedzi:

* Jaka wygląda aktualna sytuacja w Polsce?
* Kogo najczęściej dotyka ten problem (grupa wiekowa, płeć, województwo)?
* Jak Polska wypada na tle innych europejskich krajów?

<br>

## Czy wiesz, że...

<p align="center">
    <img src="assets/05 - Samobójstwa - grafika.png" width="600">
</p>

**W 2024 roku liczba zgonów w wyniku prób samobójczych osiągnęła najniższy poziom od 11 lat**. W porównaniu do poprzedniego roku odnotowano **7,4% spadek liczby samobójstw oraz 1% spadek liczby prób samobójczych**. Miejmy nadzieję, że to początek pozytywnego trendu.

**Mężczyźni są szczególnie zagrożeni** – giną w wyniku samobójstw pięciokrotnie częściej niż kobiety. 

**Najwięcej prób samobójczych podejmują młodzi dorośli** (13–18 oraz 19–24 lata), jednak ich skuteczność jest stosunkowo niska. Problem ten jest jednak najbardziej powszechny w **województwie pomorskim i łódzkim**, w obu regionach sytuacja rok do roku ulega poprawie jednak nadal skala problemu jest bardzo duża. 

**Najwięcej samobójstw ma miejsce w domu**, ale najwyższy odsetek zakończonych śmiercią prób występuje w garażach, piwnicach, lasach i zabudowaniach gospodarczych.

Najczęstsza metoda? **Powieszenie – odpowiada za 76% wszystkich samobójstw**.

Najwięcej samobójstw i prób samobójczych ma miejsce w **poniedziałki**.

**W 2021 roku Polska (15,2), zajęła 14 miejsce w Europie pod względem współczynnika samobójstw**. Najwyższy wskaźnik odnotowano na **Litwie (27,9)**, a najniższy na **Cyprze (4,0)**.

Dodatkowo, podobnie jak w Polsce, **we wszystkich europejskich krajach to mężczyźni znacznie częściej tracą życie w wyniku samobójstwa niż kobiety**.

<br> 


## Przygotowane wizualizację:

* **grafika ze statystyką** – przedstawia dane z 2024 roku w przystępnej, działającej na wyobraźnię formie, bez wykresów;
* **wykres liniowy** – ilustruje liczbę prób samobójczych i zgonów od 1999;
* **mapa ciepła** – pokazuje liczbę prób samobójczych w podziale na rok i grupę wiekową;
* **wykres słupkowy** – prezentuje wartość współczynnika prób samobójczych i samobójstw w podziale na grupy wiekowe;
* **mapa Polski** – przedstawia współczynnik prób samobójczych i samobójstw w podziale na województwa;
* **mapa ciepła** – obrazuje współczynnik prób samobójczych i samobójstw w zależności od województwa i grupy wiekowej;
* **skumulowany wykres kolumnowy** – ukazuje procentowy rozkład prób samobójczych i samobójstw według płci;
* **wykres słupkowy** – przedstawia współczynniki prób samobójczych i samobójstw w podziale na województwa i płeć;
* **wykres słupkowy** – wizualizuje liczbę prób samobójczych i zgonów w podziale na miejsce i metodę,
* **interaktywna mapa Europy** - wizualizacja współczynnika samobójstw w podziale na płeć

Wizualizacje zostały przygotowane w **Datawrapper** i **Flourish**, a w niektórych przypadkach w **Canva**, gdzie dostosowano czcionki i kolory. Część wykresów posiada interaktywne wersje – aby je zobaczyć, kliknij w obrazek.



<br>


## Szczegółowe omówienie zagadnienia

W 2024 roku **po raz pierwszy od 2017 roku** odnotowano spadek liczby prób samobójczych o **1%**, a liczby samobójstw o **7,4%** w porównaniu do roku poprzedniego. Choć spadek prób jest niewielki, może on sygnalizować pozytywny trend na przyszłość. Co istotne, **liczba osób tracących życie w wyniku samobójstwa w 2024 roku osiągnęła najniższy poziom od dekady**, co stanowi istotny przełom po ośmiu latach stagnacji, gdy liczba zgonów utrzymywała się na poziomie **około 5,2 tys. rocznie**.

Warto również zaznaczyć, że w analizowanym okresie **Komenda Główna Policji wprowadziła dwie zmiany w sposobie gromadzenia danych**, co może oznaczać lepszą wykrywalność samobójstw. W związku z tym dane historyczne z lat 1999–2012 mogą być niedoszacowane.

<p align="center">
    <a href="https://www.datawrapper.de/_/EYSxJ/">
        <img src="assets/05 - Samobójstwa - sytuacja od 1999.png" width="600">
    </a>
</p>

**Młodzi dorośli (13–18 oraz 19–24 lata) to grupa wysokiego ryzyka**. W 2024 roku odpowiadali oni łącznie za **25% wszystkich prób samobójczych**, a ich liczba rok do roku wzrasta.

Dodatkowo, warto zauważyć, że **osoby urodzone w latach 80** wykazują wysoki poziom prób odebrania sobie życia – tendencja ta utrzymuje się od 2017 roku do dziś (obecnie dotyczy grupy 35–44 lat). Z kolei **osoby urodzone w latach 50** charakteryzowały się wysoką skłonnością do prób samobójczych od **1999 do 2020 roku**, co można zauważyć jako **ciemniejszą smugę na mapie ciepła** (obecnie to osoby w wieku 55–64 lat).

<!-- https://www.datawrapper.de/_/gITOm/ -->

<p align="center">
    <img src="assets/06 - Samobójstwa - próby samobójcze nominalne wartości - mapa ciepła.png" width="600">
</p>


Nominalne liczby nie zawsze ukazują pełny obraz sytuacji, dlatego kluczowe jest odniesienie danych do wielkości populacji. **W 2024 roku najwyższy wskaźnik prób samobójczych na 100 tys. osób odnotowano w grupie 13–18 lat**. Natomiast najwyższy **wskaźnik samobójstw** wystąpił w grupie 50–54 lata, choć wszystkie grupy z przedziału 25–49 lat osiągnęły zbliżone wartości.

Warto zauważyć, że **liczba prób samobójczych maleje wraz z wiekiem, ale ich skuteczność rośnie**. Przykładowo w grupie 25–29 lat wskaźnik prób odebrania życia był dwukrotnie wyższy niż w grupie 60–64 lat, jednak wskaźnik zgonów w obu grupach miał zbliżoną wartość.


<p align="center">
    <a href="https://www.datawrapper.de/_/VEBB5/">
        <img src="assets/07 - Samobójstwa - wskaźniki w grupach wiekowych.png" width="500">
    </a>
</p>

W skali całego kraju **współczynnik prób samobójczych spadł o 0,8%** w porównaniu do 2023 roku (z 40,2 do 39,9).

Patrząc na sytuację województw:
* **Najtrudniejsza sytuacja występuje w województwach pomorskim i łódzkim**, które wyraźnie wyróżniają się na tle reszty kraju.
* **Pomorskie – paradoksalnie, mimo trudnej sytuacji, to województwo odnotowało największą poprawę**, ze spadkiem współczynnika o 12 (czyli o 15%). Może to sugerować, że zastosowane lokalnie działania prewencyjne przynoszą pozytywne efekty
* **Zachodniopomorskie – w 2024 roku odnotowało wzrost wskaźnika prób samobójczych o 9 (15%)**, co przesunęło je z 7. na 3. miejsce pod względem najwyższego współczynnika.

Najniższy poziom prób samobójczych odnotowano w **województwie mazowieckim**, gdzie współczynnik jest niemal **dwukrotnie niższy od średniej krajowej**. Co więcej, między 2023 a 2024 rokiem odnotowano tam spadek wartości o 5,6, co oznacza redukcję o 21%.


<p align="center">
    <a href="https://www.datawrapper.de/_/8fjBW/">
        <img src="assets/08 - Samobójstwa - mapa prób.png" width="400">
    </a>
</p>

W niektórych województwach można wyróżnić specyficzne grupy wiekowe, które znacząco wpływają na ogólny wynik.

* **Województwo pomorskie** – wysoki wskaźnik prób samobójczych wynika z trudnej sytuacji wśród **młodych dorosły**ch.
    * W grupie 13–18 lat wskaźnik spadł z 242 do 192 (-50).
    * W grupie 19–24 lat wskaźnik zmniejszył się z 203 do 139 (-64).
* **Województwo łódzkie** – sytuacja jest trudna w znacznie szerszym zakresie wiekowym.
    * W **czterech grupach wiekowych (13–34 lata) wskaźnik przekroczył wartość 100**. Oznacza to, że na każde 1 tysiąc mieszkańców tej grupy przypadała co najmniej 1 próba samobójcza.
* Dodatkow trudna sytuacja w grupie 13–18 lat występuje również w:
    * **Podlaskim** – współczynnik 133 (+9 rok do roku).
    * **Zachodniopomorskim** – współczynnik 123 (+44 rok do roku).

**Najbardziej stabilna sytuacja** występuje w **województwach mazowieckim, kujawsko-pomorskim oraz wielkopolskim**.

<p align="center">
    <img src="assets/08 - Samobójstwa - mapa ciepła prób.png" width="600">
</p>


W skali całego kraju w **2024 roku współczynnik samobójstw spadł o 7% w porównaniu do 2023 roku** (zmiana z 13,9 na 12,9).

Analizując sytuację w poszczególnych województwach, można zauważyć, że **większość regionów zmaga się z podobnym poziomem problemu** i nie wyróżnia się jeden obszar szczególnie mocno dotknięty. Jednak w **każdym województwie odnotowano spadek współczynnika** w porównaniu do roku 2023. **Największą poprawę** zaobserwowano w:

* **województwie mazowieckim** – spadek o 6,4,
* **województwie podlaskim** – spadek o 4,4.

W przyszłości warto **przeanalizować strategie prewencyjne wdrożone w województwie mazowieckim**, ponieważ skutecznie przyczyniły się one do **zmniejszenia zarówno liczby prób samobójczych, jak i samych samobójstw**. Rozważenie implementacji tych rozwiązań w innych regionach Polski mogłoby przynieść pozytywne efekty

<p align="center">
    <a href="https://www.datawrapper.de/_/3ULST/">
        <img src="assets/08 - Samobójstwa - mapa samobójstw.png" width="400">
    </a>
</p>

Analizując wartości **współczynnika samobójstw** w podziale na grupy wiekowe i województwa, można wyróżnić **trzy grupy wiekowe o najwyższym ryzyku**:

* **Osoby w wieku 85+ z województwa warmińsko-mazurskiego** – współczynnik 34, jednak populacja tej grupy jest stosunkowo mała (27 tys. osób).
* **Osoby w wieku 25–29 lat z województwa opolskiego** – współczynnik 32, co jest wynikiem szczególnie istotnym, biorąc pod uwagę, że populacja tej grupy w województwie jest najmniejsza w Polsce (47 tys. osób).
* **Osoby w wieku 30–44 lat z województwa zachodniopomorskiego** – współczynnik 25, przy całkowitej populacji 370 tys. osób.

Porównując dane rok do roku, **nie zaobserwowano istotnych trendów ani drastycznych zmian w obrębie analizowanych grup wiekowych**.


<p align="center">
    <img src="assets/08 - Samobójstwa - mapa ciepła samobójstw.png" width="600">
</p>


Bardzo istotne jest także **podkreślenie różnic między kobietami a mężczyznami** w kontekście samobójstw. **Każdego roku samobójstwo popełnia pięciokrotnie więcej mężczyzn niż kobiet**. Natomiast, co warte uwagi, **od dekady rośnie odsetek prób samobójczych podejmowanych przez kobiety** – jeszcze w 2015 roku wynosił on 20%, a w 2024 roku wzrósł do 37%.

Niestety, statystyki publikowane przez policję nie zawierają danych łączących wiek i płeć, co uniemożliwia dokładne określenie, czy istnieją różnice w przedziale wiekowym, w którym problem osiąga największą skalę.
Jednak, jak wynika z [raportu KGP](https://backend.zwjr.pl/media/attachments/Raport_og%C3%B3lny__za_lata_2020_2024_do_druku.pdf), w **grupie wiekowej poniżej 19 lat obserwuje się gwałtowny wzrost liczby prób samobójczych wśród dziewcząt**. Od 2020 do 2024 roku liczba takich prób wzrosła ponad trzykrotnie, a w 2024 roku dziewczęta odpowiadały za 78% wszystkich prób samobójczych w tej grupie wiekowej.


<p align="center">
    <a href="https://public.flourish.studio/visualisation/21669085/">
        <img src="assets/09 - Samobójstwa - odsetek w podziale na płeć.png" width="600">
    </a>
</p>


Gdy odniesiemy dane do populacji poszczególnych województw, **różnice między płciami stają się jeszcze bardziej widoczne**. Analizując wartości współczynnika samobójstw w poszczególnych regionach, można zauważyć, **jak znacząco różnią się wskaźniki między kobietami a mężczyznami**. **Maksymalna wartość współczynnika dla kobiet jest aż dwukrotnie niższa niż minimalna wartość dla mężczyzn**.

**W 2024 roku ogólnopolski współczynnik samobójstw wśród mężczyzn był niemal sześciokrotnie wyższy niż wśród kobiet**.

Najwyższy wskaźnik samobójstw wśród:
* Mężczyzn – odnotowano w województwie zachodniopomorskim.
* Kobiet – najwyższy współczynnik samobójstw wystąpił w województwie warmińsko-mazurskim.

Najmniejszą skalę problemu w obu grupach płciowych zaobserwowano w **województwie mazowieckim**.



<p align="center">
    <img src="assets/09 - Samobójstwa - wsp samobójstw w podziale na płeć.png" width="500">
</p>


Dane policyjne zawierają informacje o dodatkowych kategoriach, jednak większość z nich jest niekompletna. Do analizy nadają się **dzień tygodnia, miejsce oraz sposób popełnienia samobójstwa**.

**Poniedziałek to najczarniejszy dzień - największa liczba prób samobójczych i zgonów**.


**Powieszenie pozostaje dominującą metodą samobójczą** – w 2024 roku stanowiło 76% wszystkich samobójstw.

Dodatkowo warto podkreślić **wysoką śmiertelność prób powieszenia** – na 100 takich prób aż 70 kończy się śmiercią. Dla porównania, inne powszechne metody, takie jak zażycie leków, samookaleczenie czy spożycie substancji chemicznych, charakteryzują się znacznie niższą śmiertelnością – na 100 prób średnio tylko 3 osoby ponoszą śmierć.

<p align="center">
    <img src="assets/10 - Samobójstwa - metoda.png" width="500">
</p>


**62% samobójstw w 2024 roku miało miejsce w domu**. Znacznie mniej prób samobójczych odnotowano w garażach, piwnicach, lasach i zabudowaniach gospodarczych, jednak to właśnie tam odsetek zakończonych śmiercią prób jest najwyższy.

<p align="center">
    <img src="assets/10 - Samobójstwa - miejsce.png" width="500">
</p>

Jak wynika z danych opublikowanych przez [World Population](https://worldpopulationreview.com/country-rankings/suicide-rate-by-country), **w 2021 roku Polska odnotowała współczynnik samobójstw na poziomie 15,2** (wartość zbliżona do Estonii i Mołdawii), co daje nam **14 pozycję w europejskim rankingu** (na 43 kraje).

**Najwyższy współczynnik samobójstw w Europie** odnotowano na **Litwie (27,9)**, następnie w Rosji (24,1) i Ukrainie (23,2). Warto również podkreślić, że **Litwa zajmuje trzecie miejsce na świecie**, ustępując jedynie Grenlandii (59,6) i Gujanie (31,2).

Z kolei **najniższy współczynnik samobójstw w Europie** zanotowano na **Cyprze (4,0)**, w Albanii (4,1) oraz na Malcie (5,0).

Poniższa mapa przedstawia **współczynnik samobójstw dla całej populacji**, jednak w interaktywnej wersji można zobaczyć dane w podziale na płeć. Podobnie jak w Polsce, w pozostałych krajach europejskich **to mężczyźni częściej tracą życie w wyniku samobójstwa**.

* Najwyższy współczynnik samobójstw wśród mężczyzn odnotowano na Litwie (50,0).
* Najwyższy współczynnik samobójstw wśród kobiet zanotowano w Monako (9,8).

<br>

<p align="center">
    <a href="https://public.flourish.studio/visualisation/21675089/">
        <img src="assets/11 - Samobójstwa - mapa europy 2021.png" width="600">
    </a>
</p>


<br></br>
***

Dziękuję za Twoją uwagę! 🫶️

[Kolejny temat ➔ *Miliarderzy w liczbach. Kim są najbogatsi ludzie świata?*](https://github.com/ElaWajdzik/Ongoing_Projects/blob/main/%2352wykresy2025/03%20-%20miliarderzy%20Forbes.md)


[Powrót do README #52wykresy2025](https://github.com/ElaWajdzik/Ongoing_Projects/tree/main/%2352wykresy2025)
