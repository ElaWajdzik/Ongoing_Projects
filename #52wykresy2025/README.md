# #52wykresy2025

W tym roku chciałabym przygotować 52 wizualizacje, które zobrazują różnorodne dane na temat interesujących mnie zagadnień. Działanie to jest zainspirowane [projektem #52wykresy2022](https://jezykdanych.pl/52wykresy2022/), który realizowała Klaudia Stano na blogu [jezykdanych.pl](https://jezykdanych.pl/).

Podstawowym celem tego działania jest rozwój w obszarze eksplanacyjnych wizualizacji oraz dowiedzenie się więcej o otaczającym mnie świecie 🌎.

Spis treści:
1. [Populacja i powierzchnia największych miast Polski w latach 1939 a 2023.](#wykres-1-4-zmiana-populacji-i-powierzchni-sześciu-największych-miast-polski-po-ii-wojnie-światowej)
2. 

<br> 

***




## Wykres 1-4: Zmiana populacji i powierzchni sześciu największych miast Polski po II wojnie światowej


II wojna światowa była jednym z najważniejszych i najbardziej tragicznych wydarzeń w historii Polski. Wpłynęła na losy narodu, zmieniając granice kraju oraz kształtując jego przyszłość polityczną, społeczną i kulturową. Szacuje się, że w wyniku wojny zginęło aż **6 milionów obywateli**, co stanowiło około 17% przedwojennej populacji – były to największe straty na świecie w stosunku do liczby mieszkańców.

Kluczowe pytania, na które szukałam odpowiedzi: 
* Jak wyglądała utrata populacji w sześciu obecnie największych miastach Polski?
* Kiedy udało się odbudować przedwojenną liczbę mieszkańców? 
* Jak przebiegały zmiany powierzchni tych miast?
* W jaki sposób zmieniała się gęstość zaludnienia od czasów przedwojennych?
 
<br>


### Czy wiesz, że...
 **Tylko co trzecie osoba mieszkająca w Warszawie przed wojną przetrwała II wojnę światową**? Odbudowa populacji Warszawy do stanu sprzed wojny trwała **31 lat**. Dziś Warszawę zamieszkuję 1,5 razy więcej osób niż przed wojną, przy jednoczesnym wzroście powierzchni miasta 3,6-krotnie. 

Tylko **populacja Krakowa nie ucierpiała w wyniku działań wojennych – dziś żyje tam trzykrotnie więcej osób niż w 1939 roku**.  Wraz ze wzrostem populacji powierzchnia miasta zwiększyła się 6,5-krotnie (z 50 km² w 1939 roku do 327 km² obecnie).

Miasta, które przed wojną należały do Niemiec – Wrocław i Szczecin – początkowo były większe od Krakowa pod względem populacji i powierzchni. Działania wojenne jednak wyhamowały ich rozwój. Dziś liczba mieszkańców Wrocławia jest o 7% wyższa, a Szczecina o 2% wyższa niż w 1939 roku. Prawdopodobnie z powodu relokacji mieszkańców odbudowa populacji zajęła blisko 40 lat – najdłużej spośród analizowanych miast.

Gdańsk i Gdynia znacząco zwiększyły swoją powierzchnię w 2023 roku, w wyniku wprowadzenia nowych regulacji prawa międzynarodowego, które pozwoliły na włączenie wód terytorialnych w administracyjne granice miast. **Gdańsk stał się największym miastem Polski, większym o 1/3 od Warszawy**. Jednak aż 61% tej powierzchni stanowi morze – patrząc wyłącznie na powierzchnię lądową, Gdańsk zajmowałby dopiero 7 miejsce w Polsce.

Patrząc na ogólne tendencje wynikające z danych **okres PRL** (1945–1989) to czas **dynamicznego wzrostu populacji** w analizowanych miastach. Wprowadzenie stanu wojennego w 1981 roku spowodowało jednak znaczne wyhamowanie tego wzrostu.

Dziś gęstość zaludnienia we wszystkich analizowanych miastach jest niższa niż w 1939 roku. Największa zmiana nastąpiła w Warszawie, gdzie liczba osób na km² spadła o 5,5 tys. – z 9,1 tys. w 1939 roku do 3,6 tys. w 2023 roku. Oznacza to, że powierzchnia miast rośnie szybciej, niż przybywa ich mieszkańców.


### Przygotowane wizualizację:
* **wykres linowy** - zmiana liczby mieszkańców w wybranych miastach na przestrzeni lat (w wartościach nominalnych),
* **wykres indeksowy** - procentowa zmiana populacji w porównaniu do stanu z 1939,
* **wykres schodkowy** - zmiana powierzchni miast w badanym okresie,
* **wykres zakresu** - przedstawiający zmianę gęstości zaludnienia.

Wszystkie wizualizacje zostały przygotowane w programie **Datawrapper**, dodatkowo w programie **Canva** wprowadziłąm zmianę czcionki i koloru. Aby przejśc do interaktywnej wersji wykresów, kliknij w obrazek. 

<br>

<p align="center">
    <a href="https://www.datawrapper.de/_/gdikt/">
        <img src="assets/01 - Miasta - zmiana liczby ludności.png" width="600">
    </a>
</p>



<br>

<p align="center">
    <a href="https://www.datawrapper.de/_/AXmCG/">
        <img src="assets/02 - Miasta - indeks zmiany liczby ludności.png" width="600">
    </a>
</p>

<br>

Powyższy wykres prezentuje procentową zmianę populacji w porównaniu do stanu z 1939 roku. Przekroczenie wartości 100% oznacza moment odbudowy populacji:

* Gdańsk i Gdynia – odbudowa w latach 1954–1956 (16 lat).
* Warszawa – odbudowa w 1970 roku (31 lat).
* Szczecin i Wrocław – odbudowa w latach 1978–1981 (40 lat).

<br> 

<p align="center">
    <a href="https://www.datawrapper.de/_/JQpWN/">
        <img src="assets/03 - Miasta - powierzchnia top 6 miast.png" width="600">
    </a>
</p>

<br> 

<p align="center">
    <img src="assets/04 - Miasta - gęstość zaludnienia.png" width="600">
</p>
<br> 

***

## Wykres 5-x: tytuł

Jak wynika z [raportu WHO](https://www.who.int/news-room/fact-sheets/detail/suicide), każdego roku na świecie w wyniku samobójstwa życie traci ponad 720 tysięcy osób. Oznacza to, że **co 44 sekundy ktoś odchodzi z tego świata**. Problem samobójstw dotyka różnych grup społecznych, jednak szczególnie niepokojący jest wzrost wskaźników wśród młodych dorosłych. W grupie wiekowej 15–29 lat samobójstwo jest trzecią przyczyną śmiertelności (dane z 2021 roku). Każda próba samobójcza to tragedia, która dotyka nie tylko osoby podejmującej ten krok, ale również jej rodzinę i całą społeczność.

Według WHO, **główne przyczyny** skłaniające do odebrania sobie życia to:

* Problemy związane ze zdrowiem psychicznym,
* Wysoki poziom stresu życiowego,
* Utrudniony dostęp do opieki psychiatrycznej,
* Czynniki kulturowe i społeczne.

Obecnie WHO prowadzi globalny program na rzecz zdrowia psychicznego, którego celem jest zmniejszenie liczby samobójstw o 10% do roku 2030.

W Polsce, w sytuacjach kryzysowych, osoby potrzebujące wsparcia mogą skorzystać z następujących miejsc pomocy:
* Telefon zaufania dla Dzieci i Młodzieży: [116 111](https://116111.pl/)
* Centrum wsparcia dla Osób Dorosłych w Kryzysie Psychicznym: [800 70 2222](https://centrumwsparcia.pl/)

<br>
<br>

Kluczowe pytania, na które szukałam odpowiedzi:

* Jaka wygląda aktualna sytuacja w Polsce?
* Kogo najczęściej dotyka ten problem (grupa wiekowa, płeć, województwo)?
* Jak Polska wypada na tle innych europejskich krajów?

<br>

### Czy wiesz, że...

<p align="center">
    <img src="assets/05 - Samobójstwa - grafika.png" width="600">
</p>


W 2024 roku zmarło w wyniku prób samobójczych najmniej osób od 11 lat.

**Najwięcej prób samobójczych popełniają młodzi dorośli** (grupa wiekowa 13-18 i 19-24), naszczęście ich skuteczność jest niska. Problem jest jdnak najbardziej powszechny w województwie pomorskim i łódzkim, w obu regionach sytuacja rok do roku ulega poprawie jednak nadal skala problemu jest bardzo duża. 

Aby w pełni oddać skalę problemu na 10 tys. młodych dorosłych :
* W Polsce dochodzi do 8 prób samobójczych i niespełna 1 jest skuteczna,
* W województwie pomorskim dochodzi do 17 prób samobójczych z czego 1 jest skuteczna,
* W województwie łódzkim dochodzi do 13 prób samobójczych z czego 1 jest skuteczna,





<br> 

---


W danych ogólnopolskich z 2024 roku obserwujemy przełom – w porównaniu do roku poprzedniego liczba prób samobójczych spadła o 1%, a liczba samobójstw o 7,4%. Choć spadek prób samobójczych jest niewielki, jest to pierwszy taki trend zaobserwowany od 2017 roku, co może sugerować pozytywną tendencję na przyszłość. Co istotne, **liczba osób tracących życie w wyniku samobójstwa w 2024 roku osiągnęła najniższy poziom od dekady**, co stanowi znaczący spadek po ośmiu latach stagnacji, gdy roczna liczba zgonów wynosiła około 5,2 tys.

Warto dodatkowo zauważyć, że w analizowanym okresie policja wprowadziła dwie zmiany w sposobie gromadzenia danych. Może to oznaczać, że obecna wykrywalność samobójstw jest wyższa, a dane historyczne z okresu 1999–2012 mogą być niedoszacowane.


<p align="center">
    <a href="https://www.datawrapper.de/_/EYSxJ/">
        <img src="assets/05 - Samobójstwa - sytuacja od 1999.png" width="600">
    </a>
</p>

Obecnie **grupą wysokiego ryzyka są młodzi dorośli** – czyli osoby w grupach wiekowych 13–18 oraz 19–24 lat, gdzie rok do roku obserwujemy wzrost liczby prób samobójczych (w 2024 roku odpowiadały one łacznie za 25% wszystkich prób).

Dodatkowo, warto zauważyć, że **osoby urodzone w latach 80** wykazują wysoki poziom prób odebrania sobie życia, a tendencja ta utrzymuje się od 2017 roku aż do dziś (obecnie ta grupa to osoby w wieku 35–44 lata). Co więcej, osoby urodzone w latach 50. charakteryzowały się wysoką skłonnością do prób samobójczych w okresie od 1999 do 2020 roku, co uwidacznia się jako ciemniejsza smuga na mapie ciepła (obecnie to osoby w wiekowu 55–64 lata).

<p align="center">
    <a href="https://www.datawrapper.de/_/C9B52/">
        <img src="assets/06 - Samobójstwa - próby samobójcze nominalne wartości - mapa ciepła.png" width="600">
    </a>
</p>


Nominalne liczby nie zawsze pokazują pełne spektrum problemu, dlatego warto również odnieść się do wielkości populacji. **W 2024 roku wskaźnik prób samobójczych na 100 tys. osób był najwyższy w grupie wiekowej 13-18**. Wskaźnik samobójstw osiągnął najwyższą wartość w grupach wiekowych 50-54, jednak niewiele niższy współczynnik notują wszystkie grupy z przedziału 25 - 49.

Poniższy wykres pokazuje, jak wraz z wiekiem spada liczba prób samobójczych, przy jednoczesnym wzroście ich skuteczności. Przykładowo, w grupie wiekowej 25-29 wskaźnik prób odebrania życia był dwukrotnie wyższy niż w grupie 60-64, jednak wskaźnik zgonów osiągnął zbliżony poziom.

<p align="center">
        <img src="assets/07 - Samobójstwa - wskaźniki w grupach wiekowych.png" width="500">
</p>

W skali całego kraju w 2024 roku **współczynnik prób samobójczych** względem 2023 roku spadł o 0,8% (zmiana z 40,2 na 39,9).

Patrząc z perspektywy województw, **najtrudniejsza sytuacja występuje w województwach pomorskim i łódzkim**, które znacząco wyróżniają się na tle pozostałych regionów. Warto jednak zaznaczyć, że mimo trudnej sytuacji w **województwie pomorskim**, to właśnie tam odnotowano **największą poprawę w skali roku – spadek współczynnika o 12**, co odpowiada 15% zmniejszeniu wartości. Może to sugerować, że zastosowane lokalnie działania prewencyjne przynoszą pozytywne efekty.

Z kolei w **województwie zachodniopomorskim wskaźnik prób samobójczych wzrósł o 9 w porównaniu z ubiegłym rokiem** (15% wzrost wartości). W konsekwencji region ten przesunął się z 7. na 3. miejsce pod względem najwyższego współczynnika, co wymaga szczególnej analizy pod kątem przyczyn tego wzrostu.

**Najniższe wartości współczynnika prób samobójczych odnotowano w województwie mazowieckim**, gdzie wskaźnik jest niemal dwukrotnie niższy od średniej krajowej. Co więcej, względem ubiegłego roku odnotowano tam spadek wartości wskaźnika o 5,6, co odpowiada 21% redukcji. 


<p align="center">
    <a href="https://www.datawrapper.de/_/8fjBW/">
        <img src="assets/08 - Samobójstwa - mapa 1.png" width="400">
    </a>
</p>

Dodatkowo warto **głębiej przeanalizować dane**, aby zobaczyć, które grupy wiekowe mają największy wpływ na ogólny wynik w poszczególnych województwach.

W **województwie pomorskim** wysoki współczynnik prób samobójczych wynika przede wszystkim z trudnej sytuacji wśród młodych dorosłych. W 2024 roku na **1 tysiąc nastolatków w wieku 13–18 lat** mieszkających w województwie pomorskim aż **2 osoby podjęły próbę odebrania sobie życia**. Warto jednak zauważyć istotną poprawę w tych grupach wiekowych w porównaniu do poprzedniego roku:
* grupa 13–18 lat współczynnik zmniejszył się z 242 do 192 (spadek o 50),
* grupa 19–24 lat współczynnik zmniejszył się z 203 do 139 (spadek o 64).

Natomiast w **województwie łódzkim** sytuacja jest trudna w znacznie szerszym zakresie wiekowym. **Aż w czterech grupach wiekowych współczynnik prób samobójczych przekroczył wartość 100**. Oznacza to, że na każde **1 tysiąc mieszkańców w wieku 13–34 lat** przypadała **co najmniej 1 próba samobójcza**.

Województwa, w których najtrudniejsza sytuacja dotyczy głównie grupy wiekowej 13–18 lat, to:
* Podlaskie – współczynnik 133 (wzrost o 9 rok do roku),
* Zachodniopomorskie – współczynnik 123 (wzrost o 44 rok do roku).

**Najbardziej stabilna sytuacja** pod względem liczby prób samobójczych występuje w województwach **mazowieckim, kujawsko-pomorskim oraz wielkopolskim**.



<p align="center">
    <a href="https://www.datawrapper.de/_Kbjls/">
        <img src="assets/08 - Samobójstwa - mapa 1a.png" width="600">
    </a>
</p>



W skali całego kraju w 2024 roku współczynnik samobójstw względem 2023 roku spadł o 7% (zmiana z 13,9 na 12,9).

Analizując wyniki poszczególnych województw, można zauważyć, że sytuacja w większości regionów pozostaje równie trudna i nie wyróżnia się jeden znacząco bardziej dotknięty obszar. Co więcej, w porównaniu do 2023 roku każde województwo odnotowało spadek współczynnika, przy czym największą poprawę zaobserwowano w województwach mazowieckim (spadek o 6,4) oraz podlaskim (spadek o 4,4).

W przyszłości warto przeanalizować strategie prewencyjne wdrożone w województwie mazowieckim, ponieważ skutecznie przyczyniły się do zmniejszenia zarówno liczby prób samobójczych, jak i samych samobójstw. Warto rozważyć możliwość ich implementacji w innych regionach Polski.


<p align="center">
    <a href="https://www.datawrapper.de/_/3ULST/">
        <img src="assets/08 - Samobójstwa - mapa 2.png" width="400">
    </a>
</p>

Zgłębiając dane dotyczące wartości **współczynnika samobójstw** w podziale na grupy wiekowe i województwa, możemy dostrzec **trzy najbardziej wyróżniające się grupy**:
* **Osoby w wieku 85+ z województwa warmińsko-mazurskiego** – współczynnik wyniósł 34, jednak warto zaznaczyć, że całkowita populacja tej grupy jest stosunkowo mała (27 tys. osób).
* **Osoby w wieku 25–29 lat z województwa opolskiego** – współczynnik wyniósł 32, populacja tej grupy jest najniższa w Polsce i wynosi 47 tys. osób.
* **Osoby w wieku 30–44 lat z województwa zachodniopomorskiego** – współczynnik wyniósł 25, a całkowita populacja tej grupy to 370 tys. osób.

Dodatkowo, porównując dane rok do roku, **nie widać ani istotnych trendów, ani drastycznych zmian w obrębie analizowanych grup**.


<p align="center">
    <a href="https://www.datawrapper.de/_Kbjls/">
        <img src="assets/08 - Samobójstwa - mapa 2a.png" width="600">
    </a>
</p>

Bardzo ważne jest również podkreślenie istotnych różnic między kobietami a mężczyznami. Każdego roku samobójstwo popełnia pięciokrotnie więcej mężczyzn niż kobiet. Natomiast, co warte zauważenia, od dekady rośnie odsetek prób samobójczych podejmowanych przez kobiety – jeszcze w 2015 roku wynosił on 20%, a w 2024 roku wzrósł do 37%.

Niestety, statystyki publikowane przez policję nie zawierają informacji łączących wiek i płeć, dlatego nie możemy jednoznacznie określić, czy istnieje różnica w wieku, w którym problem jest największy.


<p align="center">
    <a href="https://public.flourish.studio/visualisation/21669085/">
        <img src="assets/Samobójstwa - podział na płeć.png" width="600">
    </a>
</p>

Odnosząc dane do populacji w poszczególnych województwach, różnice między płciami stają się jeszcze bardziej wyraźne. Analizując dane w podziale na województwa, możemy zauważyć, jak znacząco różni się wartość współczynnika samobójstw między kobietami a mężczyznami. Maksymalna wartość współczynnika dla kobiet jest aż dwukrotnie niższa niż minimalna wartość dla mężczyzn.

W 2024 roku ogólnopolski współczynnik samobójstw wśród mężczyzn był niemal sześciokrotnie wyższy niż wśród kobiet.

Najwyższy współczynnik samobójstw wśród mężczyzn odnotowano w województwie zachodniopomorskim, natomiast wśród kobiet – w województwie warmińsko-mazurskim. Najmniejszą skalę problemu w obu grupach płciowych zaobserwowano w województwie mazowieckim.

<p align="center">
    <img src="assets/Samobójstwa - porównanie wsp. kobiety i mężczyźni.png" width="600">
</p>


Miejsce - tak

sposób - tak

dzień tygodnia - tak 

powód - 59% nie ustalone a 22,4 to choroby psychiczne

stan cywilny - głupie

wykształcenie - 73% brak danych

informacja o pracy nauce - 52% brak danych

źródło utrzymania - 43% brak danych, a 24% praca

stan świadomości - 82% brak danych, a 10% pod wpływem alkoholu

informacje dotyczące stanu zdrowia - 54% brak danych

kontakt z instytucjami

Paleta kolorów 
https://coolors.co/ac1e1e-3e4e50-eaeaea-449dd1-bc7c9c

#AC1E1E
#3E4E50

#449DD1
#BC7C9C 


<!--
Gdzie w Polsce sytuacja jest najtrudniejsza



### Przygotowane wizualizację:
* **grafika ze statystyką** - komunikacja danych z roku 2023 w lekkostrawnej postaci działająca na wyobraźnię, ale bez wykresu
* **wykres liniowy** - obrazujący liczbę prób samobjczych i zgonów na przestrzeni ostanich 25 lat
* **mapa ciepła** - obrazująca liczbę prób samobójczych w podziale na rok i grupę wiekową 
* **wykres słupkowy** - pokazujący wartość wskaźnika prób samobójczych i samobójst w rozbiciu na grupy wiekowe. 

Wszystkie wizualizacje zostały przygotowane w programie **Datawrapper**, dodatkowo w programie **Canva** wprowadziłąm zmianę czcionki i koloru. Aby przejśc do interaktywnej wersji wykresów, kliknij w obrazek. 

<br>






Brak danych za 2024 ale wiemy że liczby spadły [informacja z konferencji 20.01](https://www.pap.pl/mediaroom/najwiekszy-spadek-liczby-samobojstw-od-dziesieciu-lat)

[raport ](https://backend.zwjr.pl/media/attachments/Raport_og%C3%B3lny__za_lata_2020_2024_do_druku.pdf)

[who](https://www.who.int/news-room/fact-sheets/detail/suicide) 

[artykuł ](https://zwjr.pl/artykuly/statystyki-samobojstw-polska-i-swiat)

stare hasło Polska:
„Każdego dnia w Polsce 15 osób odbiera sobie życie, wśród nich jest jedno dziecko. W wyniku śmierci samobójczej ginie więcej osób niż w wypadkach drogowych” – te dwa zdania najczęściej pojawiają się w mediach, jeżeli chodzi o problem samobójstw w Polsce.


***
>

<!--

## Wykres x-x: tytuł

opis

Kluczowe pytania na które szukałam odpowiedzi: 
* to
* tamto
 
<br>


### Czy wiesz, że...
 tekst tekst 

tekst tekst


### Przygotowane wizualizację:
* **wykres linowy** - opis
* **taki** - o tym

Wszystkie wizualizacje zostały przygotowane w programie **Datawrapper**, dodatkowo w programie **Canva** wprowadziłąm zmianę czcionki i koloru. Aby przejśc do interaktywnej wersji wykresów, kliknij w obrazek. 

<br>

<p align="center">
    <a href="https://www.datawrapper.de/_/gdikt/">
        <img src="assets/01 - Miasta - zmiana liczby ludności.png" width="600">
    </a>
</p>

***

-->



<br> 

*** 

 # <p align="center"> Dziękuję za Twoją uwagę! 🫶️

**Dziękuję za przeczytanie.** Jeśli masz jakieś uwagi dotyczące mojej pracy, daj mi znać. Mój adres e-mail to ela.wajdzik@gmail.com.

***
